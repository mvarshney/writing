<span class="begin_jap">ॐ श्रीपरमात्मने नमः</span>
<span class="chapter_start">अथ चतुर्थोऽध्यायः</span>
<span class="chapter_title">ज्ञानकर्मसन्यासयोगः</span>

[श्रीभगवान उवाच]

यह अक्षय फलदायक योग, प्रथम सूर्य से कहा। 
सूर्य निज पुत्र मनु को, मनु ने इक्ष्वाकु से कहा ॥१॥

क्षत्रिय परंपरा से प्राप्त, यह योग राजर्षियों ने जाना। 
इस लोक में हे अर्जुन, यह दीर्घकाल से नष्ट हुआ ॥२॥

तुम मेरे भक्त और मित्र, इस कारण यह सनातन योग। 
मैंने आज तुम्हें कहा, यह उत्तम गूढ़ तत्व है ॥३॥

[अर्जुन उवाच]

आपका जन्म बाद में, सूर्य का पहले हुआ। 
सूर्य को योग उपदेश, तुमने दिया कैसे जानूँ ॥४॥

[श्रीभगवान उवाच]

मेरे और तुम्हारे अर्जुन, अनेक जन्म व्यतीत हुये। 
मुझे ज्ञान उन सबका, न तुम ऐसे ज्ञानी हुये ॥५॥

मैं अजन्मा अविनाशी, प्राणियों का नियामक ईश्वर। 
निज प्रकृति आश्रय कर, योगमाया से जन्म लेता ॥६॥

जब जब धर्म की हानि, अधर्म की वृद्धि होती। 
मनुज देह धारण कर, योगमाया से अवतार लेता ॥७॥

साधुओं की रक्षा हेतु, पापियों के नाश को। 
धर्म स्थापना के लिए, युग युग में अवतार लेता ॥८॥

मेरा अलौकिक शरीर धारण, कर्म रहस्य यथार्थ जानते। 
शरीर छूटे न जन्म लेते, मुझे ही प्राप्त होते ॥९॥

विषयासक्ति भय क्रोध रहित, मुझमें मन मेरा आश्रय कर। 
ज्ञान तप से पवित्र हुये, अनेक मुझे भाव से पाते ॥१०॥

मुझे जिस भाव से भजते, उसी भाव से अनुग्रह करता। 
मैं ही अद्वितीय पुराण पुरुष, सब मेरे मार्ग पर चलते ॥११॥

कर्म सिद्धि जो चाहते, देव पूजन करते। 
मनुष्य लोक में अर्जुन, कर्म सिद्धि शीघ्र पाते ॥१२॥

गुण-कर्म विभागानुसार, मैनें चार वर्ण-धर्म रचे। 
उनका कर्ता हूँ फिर भी, मुझे अविकारी अकर्ता जान ॥१३॥

न कर्म मुझे लिप्त करते, न मेरी कर्मफल में इच्छा। 
ऐसा जो मुझे जानता, सो नर निर्वाण मुक्ति पाता ॥१४॥

मुझे अकर्ता अभोक्ता जान, मुमुक्षुओं ने सब कर्म किये। 
पूर्व काल में हुये जैसे, तुम भी निष्काम कर्म करो ॥१५॥

कर्म क्या कर्म अभाव क्या, इसमें पंडित भी मोहित। 
तुम्हें कर्म अकर्म कहता, सुन अशुभ दुःख से होगे मुक्त ॥१६॥

शास्त्रविहित कर्मों को जानो, निषिद्ध कर्म का ले ज्ञान। 
कर्मत्याग विषय भी जानो, जर्म गति अति महान ॥१७॥

कर्म में कर्म अभाव, अकर्म में कर्तव्य कर्म देखता। 
मनुष्यों में ज्ञानी योगयुक्त, समस्त कर्म का कर्ता होता ॥१८॥

जिसकी सब चेष्टायें कामना, कर्तव्याभिमान रहित। 
ज्ञानाग्नि में कर्म भस्म हुये, ज्ञाने कहें उसे पंडित ॥१९॥

कर्म और फल में आसक्ति, छोड़ रहता निराश्रय तृप्त। 
न कुछ भी करता, यधपि कर्म में विशेष प्रवृत्त ॥२०॥

कामना रहित संयत चित्त, सब विलास सामग्री त्याग। 
केवल देह रक्षा कर्म कर, न होता कभी पाप प्राप्त ॥२१॥

अयाचित प्राप्ति से संतुष्ट, ईर्ष्याहीन सुख-दुख में सामान। 
कर्म सिद्धि असिद्धि में समभाव, कर्म कर भी न हों बन्धायमान ॥२२॥

आसक्ति राग-द्वेष रहित, ज्ञान ब्रह्म में संलग्न चित्त। 
यज्ञ हेतु कर्म अनुष्ठान कर, होते सब कर्म विलीन ॥२३॥

सुव्र ब्रह्म है घी ब्रह्म, ब्रह्माग्नि में ब्रह्म करे होम। 
ब्रह्म रूप कर्म में सयंतचित्त, जान ब्रह्म ही पाते ॥२४॥

दूसरे योगी देव पूजा रूप, यज्ञ का करते अनुष्ठान। 
अन्य ब्रह्म रूप अग्नि में, यज्ञ से **यत** करें होम ॥२५॥

अन्य ज्ञानेन्द्रियों की, संयमाग्नि में आहुति देते। 
कुछ इन्द्रियाग्नि में, इन्द्रिय विषय करते होम ॥२६॥

अन्य सब इन्द्रिय चेष्टाओं, प्राणवायु के कर्मों की। 
ज्ञानाग्नि द्वारा प्रदीप्त, आत्मसंयमाग्नि में करते होम ॥२७॥

कोई द्रव्य दान कोई तप यज्ञ, चित्तवृत्ति निरोध समधियात। 
कोई दृढ़व्रत यति लोग, वेदाभ्यास-वेदाज्ञान यज्ञ करें ॥२८॥

अन्य प्राण में अपान, अपान में प्राणवायु करें होम। 
अन्य नियताहारी प्राणायाम कर, इन्द्रिय प्राण में करें होम ॥२९॥

यज्ञ से निष्पाप हुये विद्वान, यज्ञावशिष्ट भोजन करते। 
ऐसे यज्ञों के ये ज्ञाता, सनातन नित्य ब्रह्म पाते ॥३०॥

यज्ञ न करने वालों का अर्जुन, न इहलोक फिर परलोक कैसा ॥३१॥

ब्रह्म मुख वेद में, ऐसे अनेक यज्ञ विहित होते। 
यह सब कर्म से उत्पन्न जान, **भय** बंधन से मुक्त होंगे ॥३२॥

द्रव्य निष्पन्न यज्ञ से, कामनाशून्य ज्ञानयज्ञ श्रेष्ठ। 
**निरवशेष** सब कर्म अर्जुन, ब्रह्मात्मज्ञान में होते लीन ॥३३॥

गुरु चरण कर सेवा प्रणाम, आत्मविषयक प्रश्न करो। 
ब्रह्मज्ञ-वेदज्ञ गुरु तुम्हें, करेंगे आत्मज्ञान उपदेश ॥३४॥

ऐसा ज्ञान पा अर्जुन, न फिर मोहित होगे। 
सब प्राणी निज आत्मा में, फिर मुझमें ही देखोगे ॥३५॥

सब पापियों से अर्जुन, तुम अधिक पापी बनते। 
ज्ञान बेड़े पर हो सवार, पाप समुंद्र पार होते ॥३६॥

प्रदीप्त अग्नि जैसे अर्जुन, लकड़ियां भस्म करती। 
ज्ञानाग्नि प्रारब्ध कर्म छोड़, अन्य कर्म नष्ट करती ॥३७॥

इस लोक में ज्ञान से, न कुछ पवित्र अर्जुन। 
कर्मयोगी निज अंतःकरण में, यह ज्ञान अनुभव करते ॥३८॥

श्रद्धावान तत्पर साधक, जितेन्द्रिय ब्रह्मज्ञान पाते। 
ज्ञान पाकर शीघ्र ही, मोक्ष के अधिकारी होते ॥३९॥

अज्ञानी श्रद्धारहित, संशय आत्मा नष्ट होता। 
संदेहशील हो न सुख, न लोक परलोक होता ॥४०॥

आत्मज्ञान से संशय छिन्न, ईश्वर अर्पित कर्म करते। 
ऐसे आत्मज्ञ व्यक्ति को, न कर्म आबद्ध करते ॥४१॥

<span class="chapter_end">॥इति चतुर्थोऽध्यायः॥</span>
<span class="end_jap">हरिः ॐ तत्सत् हरिः ॐ तत्सत् हरिः ॐ तत्सत्</span>