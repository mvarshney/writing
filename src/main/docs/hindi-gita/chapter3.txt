॥इति तृतीयोऽध्यायः॥

[अर्जुन उवाच]

यदि कर्म से ज्ञान श्रेष्ठ, तुम्हारे मत में केशव।
क्यों घोर युद्ध कर्म में, मुझे नियुक्त करते अब ॥१॥

विचार बुद्धि मोहित कर रहे, परस्पर विरोधी वचनों से। 
एक मार्ग निश्चित बताओ, जिससे कल्याण हो सके ॥२॥

[श्रीभगवान उवाच]

संसार में दो ब्रह्मनिष्ठा, मैंने पहले ही कहीं। 
ज्ञानयोग से ज्ञानियों की, कर्मयोग से योगियों की ॥३॥

कर्म अनुष्ठान न कर, न नर आत्मज्ञान पाता। 
न कर्मत्याग कर ही, कर्मबन्धन मुक्त हो पाता ॥४॥

बिना कर्म किये कोई, न क्षणभर भी रह पाते। 
प्रकृति के गुण कर विवश, सभी से कर्म करवाते  ॥५॥

कर्मेन्द्रियाँ संयत कर जो, मन से विषय चिंतन करता। 
अज्ञानी वह नर अर्जुन, मिथ्याचारी कहलाता ॥६॥

ज्ञानेन्द्रियाँ मन से संयत कर, अनासक्त भाव से अर्जुन। 
कर्मेन्द्रियों से कर्मयोग करता, वह नर श्रेष्ठ कहलाता ॥७॥

शास्त्रविहित कर्म कर अर्जुन, कर्म अकर्म से श्रेष्ठ होते। 
कर्म न करने से तुम, शरीर रक्षा भी न कर पाते ॥८॥

आसक्ति छोड़ हे अर्जुन, विष्णु प्रीति हेतु कर्म करो। 
यह यज्ञ अनुष्ठित कर्म छोड़, सब कर्म बंधन हेतु होते ॥९॥

ब्रह्मा ने यज्ञ द्वारा, सृष्टि रचना कर कहा। 
तुम यज्ञ से वृद्धि करो, यह कामधेनु तुल्य हो ॥१०॥

यज्ञ से देवता उन्नत करें, करें देव उन्नति तुम्हारी। 
परस्पर उन्नति करो तुम, बने यह यज्ञ कल्याणकारी ॥११॥

देव यज्ञ से सेवित हो, पूरी करेंगे इच्छा तुम्हारी। 
उन्हें न भोग लगा भोगता, सो नर चोरी का भागी ॥१२॥

देव निवेदित अन्न प्रसाद रूप, खाते सो तर जाते। 
जो केवल निज हित पकाते, सो नर पाप ही खाते ॥१३॥

अन्न से प्राणी उत्पन्न, अन्न मेघ से होता। 
मेघ यज्ञ-धूम से उत्पन्न, यज्ञ कर्म से होता ॥१४॥

यज्ञ कर्म वेद से उत्पन्न, वेद परमात्मा से कथित।
सर्वव्यापी ब्रहम सदा, होता यज्ञ में प्रतिष्ठित ॥१५॥

इस प्रचलित सृष्टिकर्म का, जो ना करता पालन। 
वह इन्द्रिय सुखासक्त प्राणी, व्यर्थ करता जीवन धारण ॥१६॥

केवल परमात्मा में संतुष्ट, परमात्मा में ही तृप्त। 
न कोई कर्त्तव्य शेष रहता, जो केवल ईस्वर अनुरक्त ॥१७॥

ना कर्मत्याग का अर्जुन, ना कर्मानुष्ठान प्रयोजन। 
किसी प्रयोजन सिद्धि हेतु, न उसका स्वार्थ संबंध ॥१८॥

अनासक्त भाव से अर्जुन, सदा कर्तव्य कर्म करो। 
निष्काम कर्म अनुष्ठान कर, मनुष्य मोक्ष पद पाता ॥१९॥

जनकादि राजा ने कर्म से, उत्तम सिद्धि की अर्जित। 
संसार कल्याण हेतु, तुम्हें कर्म करना उचित ॥२०॥

श्रेष्ठ जैसे कर्म करता, आम जनता करते धारण। 
जिसे श्रेष्ठ प्रमाणित करता, अन्य करें वही पालन ॥२१॥

तीन लोकों में न कर्तव्य, न कुछ अप्राप्त-प्राप्त योग्य। 
फिर भी जग कल्याण हेतु, सदा करूँ में कर्म उद्योग ॥२२॥

कदाचित निद्रा-आलस्य छोड़, न होऊँ कर्म-प्रवृत्त। 
मनुष्य मेरे मार्ग का, सब प्रकार करें अनुसरण ॥२३॥

सब लोक नष्ट-भ्रष्ट होबे, यदि मैं न कर्म करूँ। 
वर्णसंकर संतान कर्ता, प्रजा ध्वंस कारण बनूँ ॥२४॥

कर्म में आसक्ति अज्ञानी, जिस तीव्रता से कर्म करे। 
ज्ञानी लोक कल्याण हेतु, अनासक्त हो कर्म करे ॥२५॥

कर्म आसक्त अज्ञानी में, न ज्ञानी बुद्धिभेद उत्पन्न करे। 
लगन से सब अनुष्ठान कर, अज्ञानी कर्म नियुक्त रखे ॥२६॥

त्रिगुणमयी प्रकृति से उत्पन्न, शरीर-इन्द्रिय सब कर्म करे। 
अहंकार अंध व्यक्ति समझे, वह ही सब कर्म करे ॥२७॥

गुण कर्म विभाग के तत्वज्ञ, त्रिगुणमयी इन्द्रियां निज विषयों में। 
सदा से हैं बरततीं, जान न कर्तापन अभिमान करें ॥२८॥

प्रकृति गुणों से मोहित, देहेन्द्रिय कर्मों में आसक्त होते। 
ऐसे मन्दबुद्धि वालों हो, ज्ञानी न कर्मत्याग उपदेश करे ॥२९॥

विवेक बुद्धि द्वारा मुझे, कर्म-कर्मफल कर अर्पित। 
निष्काम कर्म करो अर्जुन, हो भय शून्य ममता रहित ॥३०॥

ईर्ष्यारहित जो नर, यह मत सदा अनुष्ठान करते। 
श्रद्धावान वे सब भी, कर्मबंधन से मुक्त होते ॥३१॥

ईर्ष्यायुक्त जो नर, यह मत न अनुष्ठान करता। 
अविवेकी अज्ञानी वे सब, विनष्ट ही हो जाते ॥३२॥

ज्ञानवान नर भी, निज प्रकृति अनुसार कर्म करे। 
जीव निज स्वभाव से चलता, कोरा उपदेश क्या करे ॥३३॥

इन्द्रियाँ निज विषय में, सदा राग-द्वेष रखतीं। 
न इनके वशीभूत होओ, दोनों मोक्षमार्ग के बैरी ॥३४॥

सुअनुष्ठित परधर्म से, गुणहीन निजधर्म श्रेष्ठतर। 
परधर्म सदा भय युक्त, निजधर्म में मृत्यु कल्याणकर ॥३५॥

[अर्जुन उवाच]

किसके द्वारा परिचालित, यह मनुष्य पाप करता।
इच्छा न रहते वार्ष्णेय, बलपूर्वक नियुक्त सा हुआ ॥३६॥

[श्रीभगवान उवाच]

यह काम है यह क्रोध है, रजोगुण से उत्पन्न। 
महापापी न तृप्त होता, यह ही है शत्रुघन ॥३७॥

अग्नि धुएँ से ढँकी, दर्पण मैल से ढँका। 
गर्भ जरायु से ढँका, विवेक-ज्ञान काम से ढँका ॥३८॥

ज्ञानी व्यक्ति की चिरशत्रु, अतृप्त कामरूप अग्नि से। 
हे कुन्तीपुत्र अर्जुन, मनुष्य ज्ञान ढँका रहता ॥३९॥

यह इन्द्रिय मन बुद्धि, इस काम के आश्रयस्थल होते। 
इनसे बुद्धि आवृत्त कर, यह काम जीव मोहित करता ॥४०॥

हे भरतवंश श्रेष्ठ अर्जुन, पहले इन्द्रियाँ वशीभूत कर। 
ज्ञान विज्ञान नाशक, पाप रूप काम त्याग कर ॥४१॥

इन्द्रियाँ शरीर से श्रेष्ठ, इन्द्रियों से मन श्रेष्ठतर। 
मन से बुद्धि श्रेष्ठ, बुद्धि से परे आत्मा श्रेष्ठतम ॥४२॥

निश्चयात्मिका बुद्धि से, विपथगामी मन निश्चल कर। 
हे वीरश्रेष्ठ अर्जुन, वासना रूप दुर्जेय शत्रु त्यागो ॥४३॥

॥इति तृतीयोऽध्यायः॥