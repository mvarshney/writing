त्रिगुणमयी प्रवृतियाँ 
भोला शंकर वार्ष्णेय (१९९५)

भगवान श्री कृष्ण ने मोह में डूबे अर्जुन को उपदेश देते हुए स्वयं कहा है की मेरी महत् ब्रह्म रूप प्रकृति अथवा त्रिगुण मयी माया सम्पूर्ण भूतों की गर्भ धारण करने वाली माता है। 

सतो, रजो एवं तमो यह तीन गुण प्रकृति से ही उत्पन्न होते हैं और इस अविनाशी जीवात्मा हो शरीर से बाँधते है। पृथ्वी अथवा स्वर्ग में ऐसा कोई भी प्राणी नहीं है जो प्रकृति से उत्पन्न इन तीन गुणों से रहित हो। प्रकृति अथवा त्रिगुणमयी योग माया एवं जीवात्मा अनादि और अविनाशी है। त्रिगुणात्मक सम्पूर्ण पदार्थ भी प्रकृति से उत्पन्न होते हैं। बुद्धि, अहंकार, मन, पाँच ज्ञानेन्द्रियाँ, पाँच कर्मेन्द्रियाँ, पाँच महाभूत (तत्व) और पाँच इन्द्रियों के विषय इन 23 तत्वों का पिण्ड रूप यह स्थूल शरीर, प्रकृति से उत्पन्न होने वाले इन तीन गुणों का ही कार्य है एवं इन त्रिगुणात्मक पदार्थ को भोगता है। योगमाया चराचर सहित सब जगत हो रचती है, और प्राणी इन सात्विक, राजस और तामस त्रिगुणों में प्रवृत्त हुआ आवागमन के चक्र में घूमता है। 

श्रीमदभगवद्गीता (श्री मदभगवदगीता) में भगवान योगेश्वर श्री कृष्ण ने प्राणी मात्र के हित के लिए प्रकृति से उत्पन्न इन तीन गुणों के लक्षण, प्रवृत्ति एवं प्राणियों पर इनके प्रभाव आदि का विशद उपदेश श्रीमदगीता के विभिन्न श्लोकों के माध्यम से दिया है। श्रीमदगीता परम रहस्य विषय है और इसके माहात्म्य का भाषा या वाणी में वर्णन करने की सामर्थ्य किसी में भी नहीं है पर परम श्रद्धेय (गोलोकवासी) हनुमान प्रसाद पोद्दार द्वारा श्रीमदगीता के "पदच्छेद", अन्वय एवं असाधारण "भाषा टीका" के अध्ययन एवं मनन से इन तीन गुणों पर श्री कृष्ण भगवान द्वारा दिए गए विभिन्न उपदेशों का श्रद्धेय पोद्दार जी की ही भाषा में तालिका रूप में संकलित करने का एक विनम्र प्रयास किया है, जिससे अपना कल्याण चाहने वाले सुधी पाठकगण अज्ञान निद्रा से चेतकर, श्रद्धा, भक्ति सहित इनका मनन कर अन्तःकरण को शुद्ध कर सकें एवं परमानन्द को प्राप्त कर सकें। 

क्रमांक 
विषय सार 
सात्विक प्रवत्ति  
राजस प्रवत्ति 
तामस प्रवत्ति 

१ 
उत्पत्ति 
ज्ञान की आसक्ति से उत्पन्न। 
कामना और आसक्ति से उत्पन्न। 
अज्ञान से उत्पन्न। 

२ 
जीवात्मा को बांधना (मोह बन्धन)। 
सुख और ज्ञान की आसक्ति में बांधना। 
कर्मों एवं उनके फल की आसक्ति से बाँधना। 
प्रमाद, आलस्य और निद्रा से बाँधना। 

३ 
जीवात्मा हो जोड़ा जाना (कर्म बन्धन)
सुख में लगना। 
कर्म में लगना। 
प्रमाद में लगना। 

४ 
गुण वृद्धि लक्षण। 
देह में अन्तःकरण और इन्द्रियों में चेतना और बोध शक्ति उत्पन्न होना। 
लोभ प्रवत्ति, सर्व कर्मों का स्वार्थ बुद्धि से आरम्भ, अशान्ति विषय भोगों की लालसा उत्पन्न होना। 
अन्तःकरण और इन्द्रियों में अप्रकाश कर्त्तव्य कर्मों मणि अप्रवृत्ति, प्रमाद और निद्रादि मोहनी प्रवृत्तियाँ उत्पन्न होना।

५ 
उत्पन्न ज्ञान 
सब भूतों में एक अविनाशी परमात्मा भाव से देखना। 
सम्पूर्ण भूतों को अनेक भावों से देखना। 
कार्यरूप शरीर में ही तत्व रहित आसक्ति। 

६ 
कर्त्ता (प्राणी)
आसक्ति एवं अहंकार रहित, धैर्य और उत्साह से युक्त और कार्य होने न होने में विकार रहित। 
आसक्ति से युक्त, फल कर्म चाहने वाला, लोभी, अशुद्धाचारी, दूसरों हो कष्ट देने वाला एवं हर्ष शोक से युक्त। 
शिक्षा रहित, घमण्डी, धूर्त, दूसरों की आजीविका का नाशक, आलसी और साधारण कार्य भी न करने वाला। 


७ 
कर्म 
शास्त्र विधि से नियम, आसक्ति और फल को त्याग कर किया गया कर्तव्य कर्म। 
परिश्रम से युक्त तथा फल को चाहने वाला कर्म। 
परिणाम, हानि , हिंसा और सामर्थ्य हो न विचार कर अज्ञान से युक्त किया गया कर्म। 

८ 
धृति (धारण) अथवा मनः स्थिति 
मन, प्राण और इन्द्रियों की क्रियाओं की अव्यभिचारिणी धारणा। 
फल की इच्छा से धर्म, अर्थ और कार्यों को धारण करना। 
दृष्टी बुद्धि, निद्रा, भय, चिन्ता और दुःख की उन्नमत्ता से बाँधना। 

९ 
उत्पन्न बुद्धि 
कर्तव्य, अकर्तव्य, भय, अभय, बन्धन और मोक्ष को तत्व से जानना। 
धर्म, अधर्म, कर्तव्य, अकर्तव्य को यथार्थ से न जानना। 
अधर्म को धर्म और सम्पूर्ण अर्थों को विपरीत मानना। 

१० 
दान लक्षण 
देश, काल और पात्र होने पर प्रत्युपकार न करने वाले के लिए दिया गया दान। 
क्लेश पूर्वक प्रत्युपकार के प्रयोजन से दिया गया दान। 
बिना सत्कार, तिरस्कार पूर्वक अयोग्य देशकाल में कुपात्र को दिया गया दान। 

११ 
यज्ञ लक्षण 
शास्त्र विधि से नियम, फल को न चाहने वाला कर्तव्य कर्म यज्ञ। 
दम्भाचरण, फल के उद्देश्य हो रखकर किया जाने वाला यज्ञ। 
शास्त्र विदी हीन, अन्न दान हीन, बिना मंत्रों, दक्षिणा एवं श्रद्धा के किया गया यज्ञ। 

१२ 
पूजन 
देवों को पूजते हैं। 
यक्ष एवं राक्षकों को पूजते हैं। 
प्रेत एवं भूतगणों को पूजते हैं। 

१३ 
तप लक्षण 
सरलता, यथार्थ हित कारक भाषण, अन्तःकरण में पवित्रता, निष्पाप पुरुष द्वारा किया तप। 
सत्कार, मान, पाखण्ड, अनिश्चित क्षणिक फल वाला तप। 
मन, शरीर और वाणी की पीड़ा सहित दूसरे के अनिष्ठ के लिए किया जाने वाला तप। 

१४ 
त्याग प्रवृत्ति 
यज्ञ, ज्ञान, तप एवं और बे श्रेष्ठ कर्म आसक्ति एवं फल त्याग कर करना। 
शारीरिक क्लेशों के भय से नियत कर्मों का त्याग करना। 
मोह से नियत कर्मों का त्याग करना। 

१५ 
भोजन 
आय, बुद्धि, बल, आरोग्य, सुख और प्रीति को बढ़ाने वाले चिकने एवं रस युक्त आहार। 
कड़वे, खट्टे, लवण युक्त, अति गरम, तीक्ष्ण रूख एवं दोह कारक आहार। 
अधपका, रस रहित, दुर्गन्ध युक्त, बासी अपवित्र आहार। 

१६ 
कर्मफल 
सुख, ज्ञान, वैराग्यादि निर्मल फल। 
दुःख। 
अज्ञान। 

१७ 
प्राप्त सुख 
भगवत विषयक बुद्धि के प्रसाद से उत्पन्न हुआ सुख। 
विषय एवं इन्द्रियों के संयोग से प्राप्त सुख। 
भोग काल में आत्मा को मोहने वाला निद्रा, आलस्य और प्रमाद से उत्पन्न सुख। 

१८ 
मृत्युपरान्त फल 
दिव्य स्वर्गादिक लोकों की प्राप्ति। 
कर्मों की आसक्ति वाले मनुष्यों में पुनर्जन्म। 
कीट, पशु आदि मूढ़ योनियों में पुनर्जन्म।  
