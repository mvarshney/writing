<html>
<head>
    <meta http-equiv="Content-Type" content="text/html; charset=utf-8" />
    <meta name=viewport content="width=device-width, initial-scale=1">
    <style>
    p {font-size: 120%;}
    .uvach {
        margin-left: 60px;
        font-style: italic;
        font-weight: bold;
    }
    </style>
</head>
<body>
<h1>संयोग</h1>

<ol>
	<li>
<p>
पुत्री को देखने आये<br>
सत्पुरुष को देखते ही<br>
कन्या की माँ बेहोश हो गयी<br>
होश लाने पर, पूँछा<br>
तो यूँ बोली<br>
यह मुआ तो<br>
मुझे भी देखने आया था।<br>
<li>
<p>
पति ने<br>
नवविवाहिता पत्नी को बताया<br>
विवाह से पहिले मैं<br>
रात रात भर आवारागर्दी करता था<br>
तुम क्या करती थी, प्रिये<br>
पत्नी ने धीरे से कहा<br>
गुण मिला कर ही तो, हुआ है विवाह।<br>
</ol>

<h1>गृहस्थ-धर्म</h1>
<ol>
	<li>
<p>
घर से बाहर निकलते ही<br>
पहिले वे पूँछती थी,<br>
(जेब में)<br>
रुमाल है,<br>
फिर लगी पूँछने<br>
चश्मा है,<br>
अब पूँछती हैं ,<br>
मोबाइल है।<br>
<li>
	<p>
रोज लिखती है, वे<br>
एक डायरी में<br>
घर खर्च का हिसाब<br>
खर्च की गई निधि के<br>
सबसे बाद, वे लिखती थी<br>
रा० जा०<br>
एक दिन यकायक पूछा मैंने,<br>
यह क्या खर्च है, रा० जा०<br>
तो उन्होंने बताया<br>
जिस खर्च का हिसाब नहीं मिलता<br>
वह है, रा० जा०<br>
अर्थात् राम जाने।<br>
</ol>
</body></html>